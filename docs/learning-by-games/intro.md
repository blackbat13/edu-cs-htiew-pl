# Wstęp

Większość kursów programistycznych ma podobną strukturę: uczymy się podstaw języka, wykonując proste ćwiczenia, które operują głównie na liczbach, tekstach i wypisują komunikaty do konsoli. Często szczytem osiągnięć na takich kursach jest stworzenie własnej, uproszczonej wersji konsolowego kalkulatora czy innego podobnego programu. Cała interakcja z naszym programem zazwyczaj sprowadza się do wprowadzania danych w konsoli i obserwowania wypisywanych tekstowych komunikatów. Jak raz powiedziała jedna z moich uczennic: 
> "Kiedy pokazuję mojej mamie, jak działają moje programy, nie robi to na niej większego wrażenia. Ot, jakiś tekst pojawia się na ekranie."

I nic dziwnego! Jest to, krótko mówiąc, mało efektowne, szczególnie dla osób, które nie są zaznajomione z programowaniem. A przecież, gdy uczymy się czegoś nowego, często chcemy pochwalić się zdobytymi umiejętnościami przed rodziną i znajomymi!

To jest jeden z powodów, dla których proponuję alternatywne podejście do nauki programowania - naukę poprzez tworzenie gier i animacji.

## Grafiki i dźwięki

Wszystkie grafiki, dźwięki i czcionki używane w projektach są na licencji CC0 lub zbliżonych.

Większość grafik i dźwięków pochodzi ze strony:

{% embed url="https://kenney.nl/" %}

### Inne źródła

{% embed url="https://opengameart.org"}

{% embed url="https://www.zapsplat.com/"}